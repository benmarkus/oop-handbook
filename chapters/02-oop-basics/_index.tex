\section{Az objektumelvű programozás (OOP) alapjai}

\subsection{Bevezető}
\noindent

Az absztrakció a programozás megkerülhetetlen eleme. Amikor egy programozási nyelvet használunk, akkor rengeteg absztrakcióval találkozunk, amiket a szoftverek a hardver és a fejlesztő között felhúznak. Bizonyos szempontból még a modern szemlélettel alacsony szintűként kategorizált C nyelv is magasszintűnek tekinthető, ha azt vesszük figyelembe mennyi belső működést maszkol emberileg fogyaszthatóbb formára. A számítástechnika korai éveiben a lyukkártyás/szalagos megoldás volt a fejlesztő és a hardver közötti közös interfész. Ez rendkívül monoton, folyton ismétlődő és körülményes munkavégzést eredményezett. Az igények úgy alakították a világunkat, hogy szükség volt eszközökre amik felgyorsítják a fejlesztési folyamatot.
\bigskip

A korai absztrakciós rétegekre az Assembly nyelvek tökéletes példák. Az Assembly nagy mértékben felgyorsította a fejlesztést, emberileg olvasható utasításokat fordított át gép által értelmezhető utasításokra. Innentől nem bitsorozatokban kellett gondolkodni, hanem regiszterekben és műveletekben. Mai fejjel nem az jutna eszünkbe az Assembly-ről, hogy kifejezetten gyors fejlesztési folyamattal jár, de érdemes észben tartani, hogy a kor applikációi lényegesen egyszerűbbek voltak.

\bigskip
A következő nagy ugrásnak a magasszintű programnyelveket tekinthetjük. Korunkbeli relevanciája miatt legyen a C nyelv az alanyunk. Az Assemblyhez képest több absztrakció, ezáltal több kényelmi funkció érkezett. Nem kell regiszterekben gondolkodnunk, hanem folytonos, fentről lefele olvasható kódot, procedúrákat írunk. Definiálhatunk változókat, függvényeket, tömböket. A fejlesztési folyamat ezáltal újfent gyorsabbá válik, rövidebb időn belül komplexebb alkalmazások készültek el.

\bigskip
Ezen a ponton meg is érkezünk ahhoz a környezethez, ami az Objektumelvű Programozás igényét megszülte. Bár a procedurális nyelvek rengeteg időt spórolnak a fejlesztőknek, ezáltal komplex alkalmazások fejlesztése is lehetséges rövidebb idő alatt, a C nyelv eszközei az adatok szoros összekapcsolására (struct, union) illetve a kódszervezésre nem bizonyultak minden esetben hatékonynak vagy elégségesnek. Szemléletes példa lehet erre az alábbi kódrészlet:

//TODO

Több kérdés is felmerülhet. Elsősorban vegyük azt, hogy milyen opcióink vannak, ha VIP fiókot is implementálni szeretnénk. Legyen egy \code{int accountType} része a structnak? Nem nehéz végiggondolni, hogy ez nehézségekhez vezethet egy olyan ember számára, aki most olvassa először a kódot. Felmerülhet, hogy a szemantikai szándék egyértelműbb lenne egy \code{boolean} érték esetébenm, C-ben viszont a C99 standard-ig nem volt beépített \code{boolean} típus. Továbbá, semmi állítja meg a programozót abban, hogy tetszőleges helyen a kódon belül beállítsa a fiókok pénzösszegét tetszőleges értékűre. Ha egy ilyen jellegű hiba implementálásra kerül és átcsúszik a code review-on, akkor súlyos következményei lehetnek.

\bigskip
Az Objektumelvű programozás paradigmája ezekre, és hasonló jellegű problémákra hivatott megoldásokat biztosítani.
\newpage

\input{chapters/02-oop-basics/data-type}
\input{chapters/02-oop-basics/class}
\input{chapters/02-oop-basics/object}
\input{chapters/02-oop-basics/special-classes}
\input{chapters/02-oop-basics/class-relationships}
